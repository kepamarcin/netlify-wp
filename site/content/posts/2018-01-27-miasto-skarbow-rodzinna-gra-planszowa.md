---
ID: 1698
title: 'Miasto Skarbów &#8211; rodzinna gra planszowa'
author: mkepa
post_excerpt: ""
layout: post
permalink: >
  http://www.psar.test/miasto-skarbow-rodzinna-gra-planszowa/
draft: false
as: sa
date: 2018-01-27 10:37:25
---
Lekka planszówka dla początkującego gracza z prostymi zasadami, umiarkowanym czasem rozgrywki i z dużą grywalnością. Pozwala poznać historię i kulturę Rzeszowa, stanowi doskonały pretekst do dyskusji na temat miasta, jego przeszłości i przyszłości oraz kształtujących go ludzi. Podstawowym celem gry jest zdobywanie płytek symbolizujących 100 rzeszowskich „skarbów", podzielonych na 5 kategorii. Zbieranie ich i budowanie kolekcji daje punkty zwycięstwa, które przekładają się na końcowy wynik. Przepisy gry są przejrzyste, a występujący w niej element losowości ułatwia początkującym uczestnikom rozgrywki wejście w świat planszówek. Gra wymaga także strategicznego myślenia, zwycięstwo jest możliwe dzięki podejmowaniu trafnych decyzji. Rywalizacja obejmuje budowanie własnych kolekcji, blokowanie rywali i pozostawia szanse na nadgonienie strat, co sprawia, że rozgrywka jest emocjonująca i zwykle do samego końca trzyma w niepewności.